---
layout: default
title: Varusteet ja merkit
permalink: /varusteet/
---
<div class="well">

    <h3>Varusteet</h3>

    <p>Viikottaisissa kokoontumisissa ei tarvita erityisiä varusteita. Päälle kannattaa pukea vaatteet, joilla on kiva liikkua ja kannattaa myös varautua siihen, että kaikki ikäryhmät touhuavat paljon ulkona. Partiotoimintaan kuuluu myös erilaiset kädentaidot, jolloin vaatteet saattavat sotkeentua ja kärsiä. Viikkotoiminnassa pukeudutaan aina partiohuiviin, joka on sudenpennuilla sininen ja seikkailijoista ylöspäin kaksivärinen. Sinisen huivin voit ostaa Scandinavian Outdoorista ja lippukunnan merkin saat huiviin ommeltavaksi lupauksenannossa. Sininen huivi vaihdetaan kaksiväriseen huiviin seikkailijoihin siirryttäessä.</p>

    <p>Sudenpennut käyttävät partiopaitana sinistä collegepaitaa, jonka ei tarvitse olla juuri se scandinavian outdoorista ostettu, vaan tähän kelpaa mikä vain sininen paita. Seikkailijoista eteenpäin käytössä on virallinen partiopaita, joka meidän lippukunnassa on väriltään sininen. Partiopaitaa käytetään yleensä juhlallisemmissa tilaisuuksissa, mutta saa sitä käyttää vaikka joka kokouksessakin.</p>

    <p>Alkuvaiheessa partiotoimintaan kannattaa panostaa kunnollisiin sadevarusteisiin ja vettäpitäviin kenkiin. Puukko ja muoviset ruokailuvälineet kangaspussissa kuuluvat päiväretkienkin varustelistaan. Puukko kannattaa mitoittaa käyttäjän käden mukaan. Varusteet retkillä kannetaa itse, joten sudenpentuiässä ensimmäisenä syksynä riittää päiväreppu, johon mahtuu edellä mainitut varusteet varasukkien ja hanskojen lisäksi. Myöhemmin tarvitaan rinkka tai vastaava kantolaite, johon mahtuu leirille tarvittavat varusteet. Sopivan kokoisen rinkan hankintaan kannattaa kysyä neuvoa. Yöretkillä tarvitaan makuupussi ja -alusta. Syys- ja talvikeleillä sudenpentuikäiset yöpyvät sisällä tai lämmitetyssä teltassa, joten siellä pärjää mainiosti kolmen vuodenajan makuupussilla. </p>

    <h3>Merkit</h3>

    <p>Partiopaidan oikeaan hihaan ommeltavat merkit kertovat mitä ikäkautensa tehtäviä partiolainen on harjoitellut ja toteuttanut. Sudenpennuilla ylimpänä on Sudenpää-merkki, joka kertoo tervetuloa vaiheen suorittamisesta. Vastaavasti seikkailijoilla ja tarpojilla on keskimmäisenä aloitusmerkki, jonka ympärille kootaan muut merkit. Lisäksi tähän hihaan kootaan ikäkauden aktiviteetti ja taitomerkit. Hiha tyhjennetään siirryttäessä uuteen ikäkauteen lukuunottamatta muutamia kaikille ikäkausille yhteisiä merkkejä kuten Tonttumerkki. Oikean hihan merkit lippukunta lahjoittaa jäsenilleen. </p>

    <p>Partiopaidan vasen hiha kertoo mistä partiolainen on kotoisin. Hihaan paikkakuntatunnuksen alle ommeltavan lippukunnan tunnuksen lahjoittaa lippukunta seikkailijalupauksen yhteydessä. Lippukuntatunnuksen alla on Piirin, Suomen partiolaisten sekä maailman tyttö- ja poikapartiojärjestöjen tunnukset. Vasemman hihan merkit (lippukuntamerkkiä lukuunottamatta) joutuu itse ostamaan ja ne kannattaa ommella käsin sudenpentupaitaan, jotta ne voi helpommin siirtää partiopaitaan.</p>
     
    <p>Oikean rintataskun yläpuolelle jokainen hankkii itse Suomen partiolaiset - merkin. Sen yläpuolella pidetään yhtä uusinta partiotapahtumasta saatua merkkiä. Yleensä yli vuoden vanhoja tapahtumamerkkejä ei käytetä. Vasempaan taskuun kiinnitetään ikäkauden suorittamisen jälkeen tunnus, jonka lippukunta lahjoittaa kun kokonainen ikäkausi on partiopolkua taivallettu. Taskussa voi parhaimmillaan olla sudenpentu-, seikkalija-, tarpoja-, samoaja- ja vaeltajapäätösmerkki. Saman taskun yläpuolinen tila on tarkoitettu partiolaisten kunniamerkeille.</p>
<p><img src="{{site.url}}/images/sudenpentu.jpg"
    style="width:100%;"></p>
<p><img src="{{site.url}}/images/seikkailija.jpg"
    style="width:100%;"></p>

</div>
