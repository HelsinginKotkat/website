---
layout: default
title: Mitä partiossa tehdään?
permalink: /partio/
---
<div class="well">
    <p><img src="{{site.url}}/images/nuotio_heko_kansi.jpg"
    style="width:100%;"></p>

    <h1> Mitä partiossa tehdään?</h1>


    <p>Partiolaiset kokoontuvat viikoittain lippukuntansa kokoontumispaikassaan: partiokolossa. Koloilloissa ja kokouksissa tehdään aktiviteetteja, jotka rakentuvat erä-, leiri- ja kansalaistaidoista, johtamisesta sekä sosiaalisuuden ja luovan ajattelun taidoista. Lisäksi harjoitellaan kädentaitoja sekä hengellisyyteen, luonnontuntemukseen ja -suojeluun liittyviä taitoja. Aktiviteetteja tekemällä opitaan uutta ja valmistaudutaan partioretkiin, -kisoihin, -leireihin ja -vaelluksiin. Partioon kuuluu myös olennaisesti kansainvälisyys.</p>

    <p><b>Sudenpennut</b></p>

    <p>Sudenpentujen ohjelma koostuu jäljistä ja askeleista. Jälkiä eli aktiviteettikokonaisuuksia on yhteensä 35. Jokaisessa jäljessä on tarjolla 8 - 12 askelta eli aktiviteettia. Jäljet on jaettu pakollisiin ja valinnaisiin askeliin. Jäljessä tehdään pakolliset askeleet sekä valinnaisista askeleista vähintään 2. Sudenpennut valitsevat valinnaiset askeleet yhdessä lauman johtajan, akelan, kanssa. Sudenpentuohjelma alkaa tervetuloa-jäljellä, jonka kaikki 12 askelta ovat pakollisia. Sudenpentuajan lopuksi puolestaan tehdään siirtymä-jälki, joka sisältää 6 askelta. Siirtymässä tehdään kaikki askeleet, mikäli se on mahdollista ja tulevan seikkailijajoukkueen sampo on jo tiedossa. Tarkemmat kuvaukset jäljistä löytyy <a href="http://ohjelma.partio.fi/index.php?title=Sudenpennut">täältä</a></p>

    <p><b>Seikkailijat</b></p>

    <p>Seikkailijoiden ohjelma koostuu ilmansuunnista. Ohjelma alkaa kuukauden kestävällä tervetuloa-vaiheella, jonka aikana tutustutaan omaan seikkailijajoukkueeseen ja partioon. Tervetuloa-vaiheen jälkeen siirrytään tekemään pääilmansuuntia: pohjoista, etelää, itää ja länttä. Ilmansuunnista tehdään kaikki aktiviteetit. Seikkailijoille löytyy myös taitomerkkejä. Tarkempaa tietoa ilmansuunnista ja taitomerkeistä löytyy <a href="http://ohjelma.partio.fi/index.php?title=Seikkailijat">täältä</a></p>

    <p><b>Tarpojat</b></p>

    <p>Tarpojaohjelma koostuu neljästä puolen vuoden jaksosta eli tarposta: leiri, luovuus, selviytyminen ja yhteiskunta. Tarpot voidaan tehdä missä järjestyksessä tahansa. Lisätietoja tarpojaohjelmasta löytyy <a href="http://ohjelma.partio.fi/index.php?title=Tarpojat">täältä</a></p>

    <p><b>Samoajat</b></p>

    <p>Samoajaohjelma kestää kolme vuotta. Ohjelma koostuu pakollisista varusteista ja viidestä vapaavalintaisesta varustepaketista. Jokaiseen varustepakettiin sisältyy tietty määrä taskuja, jotka sisältävät aktiviteetteja. Vapaavalintaisten varustepakettien jokaisesta taskusta tulee tehdä vuosittain vähintään yksi aktiviteetti. Lisäksi samoaja tekee kaikki viisi taskua pakollisista varusteista kolmen vuoden aikana. Ryhmänohjaajakoulutus kuuluu samoajan pakollisiin varusteisiin. Lisää tietoa löytyy <a href="http://ohjelma.partio.fi/index.php?title=Samoajat">täältä</a></p>

    <p><b>Vaeltajat</b></p>

    <p>Vaeltajien ohjelman aktiviteetit on jaettu 33 aihealueeseen, joista jokaisesta valitaan toteutettavaksi vähintään yksi aktiviteetti. Jokainen vaeltaja suorittaa näin neljän vuoden aikana ainakin 33 valitsemaansa aktiviteettia. Aktiviteetit löydät <a href="http://ohjelma.partio.fi/index.php?title=Vaeltajat">täältä</a></p>


</div>
